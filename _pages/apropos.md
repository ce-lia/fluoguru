---
title: À propos
layout: post
permalink: /apropos/
published: true
---

Us is und weis och nimant was.  
Us hi, us da,  
us verre, us na,  
us tif, us ho,  
us is also,  
das us is weder dis noch das.  

Us licht, us clar,  
us vinster gar,  
us umbenamt,  
us umbekant,  
beginnes unde ouch endis vri,  
us stille stat,  
vlüst ane wat.  
Wer weis sin hus ?  
Der ge her us  
unde sage uns welch sin forme si.  

Wirt als ein kint,  
wirt toup, wirt blint !  
Din selbis icht  
mus werdin nicht ;  
al icht, al nicht trib obir hor,  
la stat, la zit,  
ouch bilde mit !  
Genk ane wec  
den smalen stec :  
so kmustu an der wüste spor.  

O sele min,  
genc us, got in,  
sink al min icht,  
in gotis nicht,  
sink in di grundelose vlut !  

Vli ich von dir,  
du kumst zu mir ;  
vorlise ich mich,  
so vinde ich dich :  
o ubirwesliches gut.  

*Dreifaltigkeitslied*

<!--
Does the theme deserve a star?

Place this tag where you want the button to render.
<a class="github-button" href="https://github.com/sharu725/hagura" data-icon="octicon-star" data-size="large" data-show-count="true" aria-label="Star sharu725/hagura on GitHub">Star</a>
<script async defer src="https://buttons.github.io/buttons.js"></script>
-->